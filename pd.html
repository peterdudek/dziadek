<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Józef Dudek - wspomnienia</title>
    <!-- fav icon -->
    <link href="assets/images/icons/JD.png" rel="icon" type="image/x-icon" />
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Montserrat:wght@300&display=swap" rel="stylesheet">
    <!-- Bootstrap Stylesheet -->
    <link rel="stylesheet" href="https://stackpath.bootstrapcdn.com/bootstrap/4.5.2/css/bootstrap.min.css"
        integrity="sha384-JcKb8q3iqJ61gNV9KGb8thSsNjpSL0n8PARn9HuZOnIxN0hoP+VmmDGMN5t9UJ0Z" crossorigin="anonymous">
    <!-- My own CSS Stylesheet -->
    <link rel="stylesheet" href="assets/css/style.css">
</head>

<body>
    <div class="page-container background2">
        <div class="content-wrap">

            <!-- Navigation bar -->
            <header>
                <nav class="navbar navbar-expand-lg navbar-dark theme">
                    <a class="navbar-brand" href="index.html">Strona główna</a>
                    <button class="navbar-toggler" type="button" data-toggle="collapse"
                        data-target="#navbarNavAltMarkup" aria-controls="navbarNavAltMarkup" aria-expanded="false"
                        aria-label="Toggle navigation">
                        <span class="navbar-toggler-icon"></span>
                    </button>
                    <div class="collapse navbar-collapse" id="navbarNavAltMarkup">
                        <div class="navbar-nav">
                            <a class="nav-link" href="autorzy.html">Autorzy wspomnień<span class="sr-only">(current)</span></a>
                            <a class="nav-link" href="ac.html">Anna Czaplińska<span class="sr-only">(current)</span></a>
                            <a class="nav-link" href="js.html">Justyna Sabela<span class="sr-only">(current)</span></a>
                            <a class="nav-link" href="pd.html">Piotr Dudek<span class="sr-only">(current)</span></a>
                            <a class="nav-link" href="md.html">Małgosia Dudek<span class="sr-only">(current)</span></a>
                            <a class="nav-link" href="">|<span class="sr-only">(current)</span></a>
                            <a class="nav-link" href="ud.html">Urszula Dudek<span class="sr-only">(current)</span></a>
                            <a class="nav-link" href="mk.html">Mieczysław Kurowski<span class="sr-only">(current)</span></a>
                            <a class="nav-link" href="">|<span class="sr-only">(current)</span></a>
                            <a class="nav-link" href="piosenki.html">Piosenki Dziadka<span class="sr-only">(current)</span></a>

                        </div>
                    </div>
                    
                </nav>
            </header>
            <br>


            <div class="container col-xs-9 my-3 p-3 rounded projects shadow-lg">
                <br>

                <div class="cmargin">
                    Piotr Dudek
                    <br>
                    <br>

                    <div class="text-center bolded logobig">                    
                        „Trzeba uprawiać nasz ogródek”
<br>
                        Wspomnienia o Dziadku Józefie Dudku w pierwszą rocznicę śmierci
                        <!-- <br><br> -->
                        <!-- - ku pamięci naszego Dziadka, męża, ojca, przyjaciela
                        <br><br>
                        8 września 2023 roku -->
                    </div>


                </div>


                <p class="cmargin">

                    <br><br>
„Trzeba uprawiać nasz ogródek” – tymi słowami kończy się słynna opowiastka filozoficzna „Kandyd, czyli optymizm” autorstwa francuskiego oświeceniowego pisarza Woltera i te słowa najlepiej składają się na portret mojego Dziadka, Józefa Dudka. Dzieło, dla którego inspiracją były wydarzenia historyczne oraz dyskurs z poglądami ówczesnych filozofów, prowadzi rozważania na temat szczęścia i sensu życia, a jego tematyka pozostaje niezmiennie aktualna również i dziś. Natomiast przytoczony cytat, który można interpretować na wiele sposobów, stał się dla mnie inspiracją do zebrania wspomnień i przemyśleń na temat życia mojego Dziadka.
<br><br>
</p>
<p class="text-center bolded">Dziadek w Kaliszu - Mistrz pierogów
</p>

<!-- <br><br> -->
<p class="cmargin">
    <br>
Chociaż najczęściej widywałem Dziadka podczas rodzinnych wyjazdów do Bartoszyc w czasie wakacji lub świąt, to jednak wiele niezapomnianych wspomnień o nim wiąże się z Jego przyjazdami do Kalisza, w którym mieszkałem z rodzicami i dwiema siostrami, Anią i Justynką. Być może fakt, że wizyty Dziadków w Kaliszu zdarzały się dużo rzadziej, powodował, że zapadały one głęboko w pamięć. Podczas jednej z nich, Dziadek zaskoczył mnie umiejętnościami kulinarnymi. Z reguły to Babcia Ania spędzała więcej czasu w kuchni przygotowując posiłki i dlatego nie spodziewałem się, że Dziadek też potrafi gotować. Wraz z siostrami uważnie obserwowaliśmy jak przygotowywał ciasto na pierogi, a później przy użyciu szklanki wycinał ich kształt, napełniał farszem i lepił. Następnie z zaciekawieniem przyglądaliśmy się jak taca pełna pierogów lądowała w garnku z wrzącą wodą. Na zakończenie z ogromnym apetytem jedliśmy pierogi ruskie i z jagodami. Miałem wówczas zaledwie kilka lat i proces produkcji pierogów zrobił na mnie ogromne wrażenie, bo nigdy wcześniej czegoś takiego nie widziałem.
<br><br>

Pewnego dnia podczas odwiedzin Dziadka w Kaliszu, po wspólnie zjedzonym obiedzie, zaczęła doskwierać mi nuda. Podczas gdy dorośli przygotowywali się do popołudniowego odpoczynku, ja miałem jeszcze dużo energii i zapytałem, czy ktoś ma ochotę pójść na spacer do kaliskiego „Parku Przyjaźni”. Jako że nie było chętnych na spacer, mój wybór instynktownie padł na Dziadka. „Dziadku,” – zapytałem – „czy pójdziesz ze mną do Parku Przyjaźni? Może spotkasz tam przyjaciela…”. Dziadek roześmiał się z mojej próby perswazji i zgodził się pójść ze mną na spacer.
<br><br>

W tym miejscu warto wspomnieć, że Dziadka cechował szczery, promienny i pogodny uśmiech. Dziadek potrafił śmiać się na cały głos, przy czym odsłaniały się Jego zęby, a cała Jego twarz rozjaśniała się. Gdy Jego schowane za dużymi okularami oczy śmiały się, wydawało się, że niebo i ziemia radowały się razem z nim. Myślę, że wszystkim dookoła robiło się w duszy weselej. 
<br><br>

Oprócz tego, Dziadek był człowiekiem zaradnym i chętnym do pomocy innym ludziom. Podczas jednej z Jego wizyt w Kaliszu, pomógł mi zrobić ładny podświetlany latarką lampion z tektury i bibuły. Wykonanie lampionu na nabożeństwo Rorat zostało zlecone jako zadanie domowe z religii, a Dziadek okazał się bardzo pomocny w wykonaniu tego jak i innych praktycznych projektów.
<br><br>

Poza tym Dziadek wraz z Babcią i synem Januszem zawitali w Kaliszu na przykład w czerwcu 1997 roku z okazji historycznej wizyty Papieża Jana Pawła II w tym mieście, a wizerunek Dziadka został uwieczniony w relacji Telewizji Polskiej z tej wizyty.
<br><br>

</p>
<p class="text-center bolded">Młodzieńcze lata, okres wojny i służba w Wojsku
</p>

<!-- <br><br> -->
<p class="cmargin">
    <br>
Często kiedy myślę o Dziadku, mam przed oczami Jego fotografię w ramce, którą jedna z moich sióstr otrzymała od Babci i którą przez wiele lat trzymała na swoim biurku. Czarno-białe zdjęcie ukazywało ubranego w mundur mężczyznę w średnim wieku o poważnym spojrzeniu i okrągłych oczach, bez zarostu i z krótkimi ciemnymi włosami na głowie. Nasz Dziadek był majorem Wojska Polskiego, a Jego wizerunek jako żołnierza na zawsze odbił się w mojej pamięci. Z biegiem czasu, słuchając opowieści Dziadka, zrozumiałem, że doświadczeniami, które w znacznym stopniu ukształtowały Jego życie i osobowość, były przeżycia czasów Drugiej Wojny Światowej, podczas których przyszło spędzić mu Jego najmłodsze lata.
<br><br>

Pamiętam z rodzinnych opowieści, że Dziadek wcześnie stracił swojego tatę, a wychowywany był przez swoją matkę i ojczyma na Lubelszczyźnie skąd pochodził. Jego mama i ojczym w trosce o Jego przyszłość postanowili wysłać go na naukę zawodu do szewca. Dziadkowi jednak taka praca nie odpowiadała – możliwe że nie odpowiadał mu zapach kleju – i dlatego natychmiast podjął odważną decyzję o wstąpieniu do wojska.
<br><br>

Odwiedzając Babcię i Dziadka jako dziecko często przysłuchiwałem się dyskusjom, które prowadzili dorośli. Nie przypominam sobie dziś wielu szczegółów z tamtych rozmów, jednak doskonale pamiętam, że Dziadek niejednokrotnie rozpoczynał swoje rozważania od słów „W czterdziestym czwartym roku…”, co potwierdzało, że czasem, do którego wielokrotnie wracał myślami był okres wojenny. Myślę, że każdy z nas ma taki szczególny okres w swoim życiu, czas, w którym może czuliśmy się smutni, szczęśliwi, a może samotni, ale był to czas, który ukształtował nas na zawsze. Stopniowo zrozumiałem, że dla Dziadka były to wydarzenia około 1944-1945 roku, ponieważ wiele historii, które opowiadał rozgrywało się właśnie w tym czasie. 
<br><br>

Podczas jednej z tych opowieści, Dziadek powiedział mi i siostrom, że w trakcie Drugiej Wojny Światowej istniały już komputery i były one wykorzystywane w działaniach wojennych. Jako dzieci przyjęliśmy tę informację z rozbawieniem i niedowierzaniem, ale później okazała się ona prawdziwa. Opowiadając o swoich przeżyciach z tych niewątpliwie trudnych czasów Dziadek nie dokonywał oceny innych ludzi, a raczej relacjonował fakty. Poza tym, chociaż Dziadek prawie nigdy ten temat nie mówił, zrozumiałem, że w swoim życiu – oprócz innych tragicznych wspomnień z czasów wojny – zaznał również co to głód. Nawet jako dorosły człowiek był bardzo skupiony podczas jedzenia i zawsze zjadał wszystko do końca.
<br><br>
</p>

<p class="text-center bolded">Anegdoty Babci o Dziadku
</p>

<p class="cmargin">
    <br>
Z postacią Dziadka wiążą się pewne interesujące anegdoty opowiedziane przez Babcię, które utkwiły mi w pamięci. Na przykład, gdy Babcia pracowała w sklepie spożywczym w swoich młodzieńczych latach, często odwiedzał ją w zalotach Dziadek. Pewnego razu w początkowej fazie ich znajomości Dziadek podarował Babci… grzebień, a ten niekonwencjonalny prezent okazał się równie praktyczny co zabawny. 
<br><br>

Z kolei gdy Dziadek przyszedł na pierwsze spotkanie z rodzicami Babci, przyniósł im w prezencie nalewkę ziołową. Podarunek został przyjęty z entuzjazmem i odczytany jako dobry znak, ponieważ oznaczało to, że kandydat na zięcia nie ma skłonności do spożywania mocnych napoi alkoholowych. W przeciwnym razie, byłby to poważny mankament w staraniach o rękę ich córki. Tym gestem Dziadek zaskarbił sobie zaufanie, sympatię i aprobatę swoich przyszłych teściów.
<br><br>

Jak się później okazało, Dziadek nie starał się jedynie stworzyć dobrego wrażenia na potrzeby chwili. Życie potwierdziło, że wizerunek, który wykreował w oczach swoich teściów, był prawdziwy. Babcia opowiadała, że gdy bawili się z Dziadkiem i znajomymi na potańcówkach w wojskowym kasynie, potrafili spędzić całą noc tańcząc i rozmawiając, a nikt z obecnych nie nadużywał alkoholu i jedna butelka trunku wystarczała dla ich stolika na cały wieczór.
<br><br>
</p>
<p class="text-center bolded">Dziadek w swoim żywiole

</p>

<p class="cmargin">
    <br>
Nawet dziś mam przed oczami obraz Dziadka ubranego w kraciastą koszulę z podwiniętymi rękawami i w brązowe materiałowe spodnie w kant, podtrzymywane przez szelki. Na Jego ręce znajdował się zegarek na grubym skórzanym pasku w stylu wojskowym, a na nosie były osadzone duże okulary. Dziadek zdejmował skórzane kapcie i nakładał buty, żeby pojechać rowerem na działkę, do sklepu, do garażu, a może załatwić jeszcze jakieś inne sprawy na mieście. Miał w zwyczaju schodzić do piwnicy, skąd przynosił dla rodziny torbę z dżemami albo ogórkami konserwowymi, co zajmowało mu kilka minut albo znacznie dłużej! 
<br><br>

Kochał przyrodę i spędzanie czasu na świeżym powietrzu w swoim ogródku działkowym „Nad Łyną” i wtedy właśnie Dziadek był w swoim żywiole. Każdego dnia po wyjściu z mieszkania z gracją wsiadał na rower: najpierw stawiał jedną nogę na pedał, rozpędzał rower, drugą nogę przekładał przez ramę i zaczynał rytmicznie pedałować w kierunku na działkę. Rower stał się Jego znakiem rozpoznawczym i ulubionym środkiem transportu. Potrafił spędzić na działce cały dzień, pielęgnując rośliny, a na zakończenie dnia przywieźć do domu świeże warzywa i owoce. Wszyscy lubiliśmy spędzać rodzinnie czas na działce, ale wydawało się, że Dziadek nigdy nie miał dosyć i zawsze znajdował coś do zrobienia – podlanie pomidorów w szklarni, wypielenie grządek albo jeszcze coś innego. W tym sensie Dziadek dosłownie realizował przesłanie z „Kandyda” Woltera mówiące, że „Musimy uprawiać nasz ogródek”.
<br><br>

Pewnego letniego dnia podczas mojego pobytu w Bartoszycach, moje siostry drylowały wiśnie, a ja poszedłem z Dziadkiem do garażu położnego nad Łyną, żeby uporządkować różne śrubki i narzędzia. W tamten słoneczny, upalny dzień Dziadek był pochłonięty pracą, ale od czasu do czasu umilał mi czas opowiadając różne żarty i ciekawe historyjki. Pamiętam, że Dziadek był zawsze bardzo zorganizowany. Myślę, że ponieważ całe swoje życie zawodowe spędził w wojsku, cechowały go wojskowy dryl, dyscyplina, praktyczność i minimalizm. Na działce, w garażu, w piwnicy albo na zakupach, Dziadek był zawsze metodyczny w swoim działaniu.
<br><br>

Prawdopodobnie z racji wykonywanego zawodu, Dziadkowi towarzyszyło silne poczucie obowiązku, które wpoił swoim synom i wnukom, którzy postanowili podążać Jego śladami i jako funkcjonariusze państwowi również poświęcili się służbie innym ludziom.
<br><br>
</p>

<p class="text-center bolded">Filozofia życia Dziadka

</p>

<p class="cmargin">
    <br>
Z moich wspomnień wyłania się obraz Dziadka jako człowieka szczerego, dobrodusznego i naturalnego. Był spokojny, a przy tym miły i serdeczny. Warto dodać, że po wielu latach, gdy Jego drugiemu synowi Januszowi urodziły się dzieci, Dziadek doczekał się kolejnych wnucząt. Najpierw na świat przyszła Małgosia, a następnie bliźniaczki Marysia i Kinga. Byłem wówczas nastolatkiem i pamiętam, że Dziadek niezwykle ucieszył się z kolejnych wnuczek. Uwielbiał sadzać je na kolanach i bawić się z nimi. W Jego spojrzeniu troskliwość mieszała się z czułością i radością.
<br><br>

Czego nauczyłem się od mojego Dziadka? Próbując odpowiedzieć na to pytanie, muszę podkreślić, że Dziadek raczej nie starał się nas czegoś nauczyć, nie głosił żadnej szczególnej ideologii, ani nie próbował przekonać nas do słuszności swoich poglądów. Jak wspomniałem, był człowiekiem pragmatycznym, gospodarnym i twardo stąpającym po ziemi. Jego styl bycia i nauczania bardziej przypominał japońskiego nauczyciela, który nigdy niczego nie uczył wprost, lecz wskazywał właściwą drogę własnym przykładem i konsekwentnym postępowaniem. Często Dziadek nie mówił zbyt wiele, ale czasem właśnie przez milczenie przekazywał swoją najgłębszą lekcję – pokorę wobec życia, ludzi i natury. Był człowiekiem łagodnego usposobienia i lubił innych ludzi, a jeżeli się denerwował, to gniew szybko mu mijał.
<br><br>

Innymi słowy, Dziadek był człowiekiem rodzinnym i normalnym w najlepszym tego słowa znaczeniu, a żeby to zilustrować może łatwiej powiedzieć kim nie był niż kim był. Otóż Dziadek nie popadał w skrajności, nie podążał za pieniędzmi, chwilowymi trendami, przyjemnościami albo sławą, nie był skłonny do agresji i nie szkodził innym ludziom.
<br><br>

Charakteryzowały go opanowanie i stoicyzm, które zapewne były Jego wewnętrzną odpowiedzią na trudne czasy, w których przyszło mu żyć. Warto zauważyć, że Jego życie przypadło na szereg dziejowych wydarzeń w historii Polski i świata – od czasów Drugiej Wojny Światowej, przez czasy Polski Ludowej, rozpad Związku Radzieckiego, początki kapitalizmu, wstąpienie Polski do Unii Europejskiej i NATO i dużo więcej. Zmieniały się czasy, ustroje, rządy, ludzie i obyczaje, ale Dziadek, którego pamiętam zawsze pozostawał sobą. 
<br><br>

Rozumiał lepiej niż ktokolwiek inny, że nigdy nie jest ani tak dobrze ani tak źle jak nam się wydaje i z pokorą przyjmował to co przynosił los. Był człowiekiem cichym, słuchającym, czasem zamyślonym, a z drugiej strony towarzyskim i oddanym dla swojej rodziny. Wzorowo wywiązywał się ze swoich ról społecznych - męża, ojca, dziadka, przyjaciela – i to w sposób naturalny, nie szukający poklasku. Wydaje mi się, że z natury lubił ludzi, a przez to roztaczał wokół siebie ciepłą i życzliwą aurę.
<br><br>

Taka właśnie była mądrość i filozofia życia mojego Dziadka, którą staram się naśladować. Chociaż Dziadek zapewne nie czytał dzieła Woltera pt. Kandyd, to jednak dosłownie i w przenośni realizował motto „Musimy uprawiać nasz ogródek”, co znaczy skupić się na sprawach, które dotyczą bezpośrednio nas i najbliższych nam osób. Czasy zawsze się zmieniają, niekiedy są dobre, a niekiedy złe, ale rodzina jest naszą ostoją, a to na czym warto się skupić to sprawy, na które mamy wpływ i które możemy kontrolować. Jako że życie jest nieprzewidywalne, skupienia się na własnej pracy, pasjach, zainteresowaniach i troska o życie osób w naszym najbliższym kręgu jest prawdziwym źródłem szczęścia. 
<br><br>

Ludzie podejmują nieustanne poszukiwania szczęścia, ale odpowiedź często znajduje się bliżej niż można by się spodziewać – doskonałym przykładem jest spędzanie czasu w ogrodzie, tak jak nasi przodkowie robili to od wieków. To filozofia, której Dziadek nie głosił, lecz realizował własnym postępowaniem. Tytułowe przesłanie pozostaje aktualne i dziś, a od czasu, gdy pierwszy raz je usłyszałem, mam przed oczami mojego Dziadka, który spędził swoje życie reprezentując takie właśnie ideały. 
<br><br>

Czasami w trudnych chwilach zadaję sobie pytanie jak postąpiłby w danej sytuacji mój Dziadek i wówczas wyobrażam sobie Jego zachowanie zgodne z wartościami, które krzewił. Taką lekcję przekazał mi mój Dziadek swoim przykładem i jestem przekonany, że dzisiaj nasz kochany Dziadek kontynuuje pielęgnować rośliny w ogrodzie Pana Boga. 
</p>
                


                </div>


                <hr class="my-3">


            </div>
            <footer class="footer text-center text-light pt-3 theme">Piotr Dudek © 2023</footer>

        </div>
        <!-- Sticky Footer -->
        <!-- <footer class="footer text-center text-light pt-3 theme">Copyright - Piotr D. © 2023</footer> -->
    </div>

    <!-- JS, Popper.js, and jQuery -->
    <script src="https://code.jquery.com/jquery-3.5.1.min.js"
        integrity="sha256-9/aliU8dGd2tb6OSsuzixeV4y/faTqgFtohetphbbj0=" crossorigin="anonymous"></script>
    <script src="https://cdn.jsdelivr.net/npm/popper.js@1.16.1/dist/umd/popper.min.js"
        integrity="sha384-9/reFTGAW83EW2RDu2S0VKaIzap3H66lZH81PoYlFhbGU+6BZp6G7niu735Sk7lN"
        crossorigin="anonymous"></script>
    <script src="https://stackpath.bootstrapcdn.com/bootstrap/4.5.2/js/bootstrap.min.js"
        integrity="sha384-B4gt1jrGC7Jh4AgTPSdUtOBvfO8shuf57BaghqFfPlYxofvL8/KUEfYiJOMMV+rV"
        crossorigin="anonymous"></script>
    <script src="assets/js/script.js"></script>
</body>

</html>